#Viikkoraportti 3

Aloitin ohjelmoimalla flood-fill algoritmin jota käytetään tarkastamaan että luolaston jokainen huone on saavutettavissa. Halusin luolastojen olevan kuljettavissa pelkästään neljään pääilmansuuntaan liikkuessa vaikkakin vinottain on myös mahdollista liikkua. Kuitenkin tästä syystä flood-fill toimii vain pääilmansuuntiin. Verkkojen läpikäynti on tullut koodattua niin monta kertaa tiran tehtävissä ja tiraa pajaohjatessa ettei tässä pahemmin ollut vaikeuksia tai uutta opittavaa.

Seuraavaksi aloin työstämään itse luolastogeneraattoria. Koska mikään algoritmi ei ole kovin yksinkertainen päätin aluksi kirjoittaa generaattorin niin että se yksinkertaisesti täyttää luolaston huoneilla (ei vielä yhdistä niitä). Tein myös apumetodin joka tarkastaa menevätkö huoneet päällekkäin. Ratkaisu tähän olikin yllättävän yksinkertainen ja löysinpä vielä hyvän visualisoinnin ongelmaa varten: https://silentmatt.com/rectangle-intersection/ http://stackoverflow.com/questions/306316/determine-if-two-rectangles-overlap-each-other. Päätin kuitenkin nyt että kaksi huonetta voivat olla ihan vierekkäin ilman että niissä on seinä välissä. Tämä tuo vähän "eloa" luolastoon kun jokainen huone ei ole täysin suorakulmainen. 

Tästä tuli mieleeni yksi lisäominaisuus jonka voisin toteuttaa myöhemmillä viikoilla jos jää aikaa. Voisin tehdä generaattoriin asetuksia joiden pohjalta voidaan generoida hieman erilaisia luolastoja.

Tässä vaiheessa pystyin siis generoimaan huoneita helposti. Viikon suurin ongelma oli niiden yhdistäminen. Mietin ja testailin pariakin eri vaihtoehtoa ennen kuin päädyin nykyiseen implementaation. Tällä hetkellä luolastogeneraattori toimii näin:
1. Täytetään koko luolasto seinillä.
2. Lisätään luolastoon huoneita satunnaisesti. Huoneet voivat olla vierekkäin jolloin niissä ei ole seinää välissä mutta eivät voi olla päällekkäin.
3. Lisätään portaat alas ja ylös. Portaat ovat siis aina huoneessa eivätkä koskaan käytävässä koska käytäviä ei vielä ole.
4. Yhdistellään huoneita järkevästi kaivamalla käytäviä.
..1. Valitaan satunnaisesti seinä. Seinän suunnan perusteella päätellään mikä suunta on huoneesta pois päin.
..2. Katsotaan saadaanko siihen suuntaan menemällä yhdistettyä huone toiseen huoneeseen tai käytävään (eli tuleeko vastaan kuljettava ruutu)
..3. Kaivetaan tunneli jos vastaan tulee kuljettava ruutu kaivetaan tunneli.
..4. Jos vastaan ei tule kuljettavaa ruutua ei kaiveta mitään.
5. Kaivetaan tunneleita satunnaisesti. 
..1. Valitaan seinä.
..2. Kaivetaan tunneli.
..3. Tarkistetaan onko luolasto yhtenäinen. Jos on, lopetataan. Jos ei ole jatketaan kaivamista.
6. Laitetaan portaat paikoilleen kohdassa 3 arvottuihin paikkoihin. Tämä siksi että kohta 5 voi muuten ylikirjoittaa portaat tunnelilla.


En ole vielä täysin tyytyväinen tähän algoritmiin. Useimmiten luolastot ovat ihan hyvän näköisiä mutta on myös mahdollista generoida luolastoja jotka eivät edes enää ole normaalin rogueliken luolaston näköisiä vaan enemmänkin avaria yksittäisiä kammioita. Yritän parannella algoritmia tulevilla viikoilla. Javalabran ohjeiden mukaan private metodeihin ei tarvitse tehdä javadoccia joten en tehnyt niitä tässäkään.

Algoritmin parantamisen lisäksi seuraavalla viikolla aloitan tietorakenteiden ohjelmoimisen. Taulukoiden lisäksi olen käyttänyt vain listoja ja jonoja. Lisäksi ajattelin refaktoroida ja siistiä koodia. 